<div class="txtcont">
													
													
													<p>&nbsp;&nbsp;</p> 
<p>梵志品何苦经第七&nbsp;</p> 
<p>&nbsp;&nbsp;</p> 
<p>　　我闻如是。一时。佛游舍卫国。在胜林给孤独园。&nbsp;</p> 
<p>&nbsp;&nbsp;</p> 
<p>　　尔时。生闻梵志中后彷徉。往诣佛所。共相问讯。却坐一面。白曰。瞿昙。我欲有&nbsp;</p> 
<p>所问。听乃敢陈。&nbsp;</p> 
<p>&nbsp;&nbsp;</p> 
<p>　　世尊告曰。梵志。恣汝所问。&nbsp;</p> 
<p>&nbsp;&nbsp;</p> 
<p>　　生闻梵志即便问曰。瞿昙。在家者有何苦。出家学道者有何苦耶。&nbsp;</p> 
<p>&nbsp;&nbsp;</p> 
<p>　　世尊答曰。梵志。在家者。以不自在为苦。出家学道者。以自在为苦。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。在家者。云何以不自在为苦。出家学道者。云何以自在为&nbsp;</p> 
<p>苦耶。&nbsp;</p> 
<p>&nbsp;&nbsp;</p> 
<p>　　世尊答曰。梵志。若在家者。钱不增长。金、银、真珠、琉璃、水精悉不增长。畜&nbsp;</p> 
<p>牧、谷米及奴婢使亦不增长。尔时。在家忧苦愁戚。因此故在家者多有忧苦。多怀愁戚&nbsp;</p> 
<p>。梵志。若出家学道者行随其欲。行随恚、痴。尔时。出家学道忧苦愁戚。因此故出家&nbsp;</p> 
<p>学道者多有忧苦。多怀愁戚。梵志。如是在家者。以不自在为苦。出家学道者。以自在&nbsp;</p> 
<p>为苦。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。在家者有何乐。出家学道者有何乐耶。&nbsp;</p> 
<p>&nbsp;&nbsp;</p> 
<p>　　世尊答曰。梵志。在家者。以自在为乐。出家学道者。以不自在为乐。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。在家者。云何以自在为乐。出家学道者。云何以不自在为&nbsp;</p> 
<p>乐耶。&nbsp;</p> 
<p>&nbsp;&nbsp;</p> 
<p>　　世尊答曰。梵志。若在家者钱得增长。金、银、真珠、琉璃、水精皆得增长。畜牧&nbsp;</p> 
<p>、谷米及奴婢使亦得增长。尔时。在家快乐欢喜。因此故在家者多快乐欢喜。梵志。出&nbsp;</p> 
<p>家学道者行不随欲。行不随恚、痴。尔时。出家学道快乐欢喜。因此故出家学道者多快&nbsp;</p> 
<p>乐欢喜。梵志。如是在家者。以自在为乐。出家学道者。以不自在为乐。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。以何事故。令天及人必无利义。以何事故。令天及人必有&nbsp;</p> 
<p>利义。&nbsp;</p> 
<p>&nbsp;&nbsp;</p> 
<p>　　世尊答曰。梵志。若天及人共诤者。必无利义。若天及人不诤者。必有利义。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。云何天及人共诤者。必无利义。云何天及人不诤者。必有&nbsp;</p> 
<p>利义耶。&nbsp;</p> 
<p>&nbsp;&nbsp;</p> 
<p>　　世尊答曰。梵志。若时天及人斗诤怨憎者。尔时。天及人忧苦愁戚。因此故天及人&nbsp;</p> 
<p>多有忧苦。多怀愁戚。梵志。若时天及人不斗诤、不怨憎者。尔时。天及人快乐欢喜。&nbsp;</p> 
<p>因此故天及人多快乐、多欢喜。梵志。如是天及人共诤者。必无利义。天及人不诤者。&nbsp;</p> 
<p>必有利义。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。以何事故。令天及人必不得饶益。必得其苦。以何事故。&nbsp;</p> 
<p>令天及人必得饶益。必得其乐。&nbsp;</p> 
<p>&nbsp;&nbsp;</p> 
<p>　　世尊答曰。梵志。若天及人行于非法及行恶者。必不得益。必得其苦。若天及人能&nbsp;</p> 
<p>行如法。不行恶者。必得饶益。必得其乐。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。天及人云何行于非法及行恶者。必不得益。必得其苦。天&nbsp;</p> 
<p>及人云何行如法。不行恶者。必得饶益。必得其乐。&nbsp;</p> 
<p>&nbsp;&nbsp;</p> 
<p>　　世尊答曰。梵志。天及人身行非法及行恶。口、意行非法及行恶者。尔时。天及人&nbsp;</p> 
<p>必当减损。阿修罗必当兴盛。梵志。若天及人身行如法。守护其身。口、意行如法。守&nbsp;</p> 
<p>护口、意者。尔时。天及人必当兴盛。阿修罗必当减损。梵志。如是天及人行于非法及&nbsp;</p> 
<p>行恶者。必得不益。必得其苦。梵志。如是天及人能行如法。不行恶者。必得饶益。必&nbsp;</p> 
<p>得其乐。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。云何观恶知识。&nbsp;</p> 
<p>&nbsp;&nbsp;</p> 
<p>　　世尊答曰。梵志。当观恶知识犹如月也。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。云何当观恶知识犹如月耶。&nbsp;</p> 
<p>&nbsp;&nbsp;</p> 
<p>　　世尊答曰。梵志。如向尽月。日日稍减。宫殿亦减。光明亦减。形色亦减。日日尽&nbsp;</p> 
<p>去。梵志。有时月乃至于尽。都不复见。梵志。恶知识人于如来正法、律亦得其信。彼&nbsp;</p> 
<p>得信已。则于后时而不孝顺。亦不恭敬。所行不顺。不立正智。不趣向法次法。彼便失&nbsp;</p> 
<p>信。持戒、博闻、庶几、智慧亦复失之。梵志。有时此恶知识教灭善法。犹如月尽。梵&nbsp;</p> 
<p>志。如是当观恶知识犹如月也。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。云何观善知识。&nbsp;</p> 
<p>&nbsp;&nbsp;</p> 
<p>　　世尊答曰。梵志。当观善知识犹如月也。&nbsp;</p> 
<p>&nbsp;&nbsp;</p> 
<p>　　生闻梵志复问曰。瞿昙。云何当观善知识犹如月耶。&nbsp;</p> 
<p>&nbsp;&nbsp;</p> 
<p>　　世尊答曰。梵志。犹如月初生。少壮明净。日日增长。梵志。或时月十五日。其殿&nbsp;</p> 
<p>丰满。梵志。如是善知识于如来正法、律得信。彼得信已。而于后时孝顺恭敬。所行随&nbsp;</p> 
<p>顺。立于正智。趣向法次法。彼增长信。持戒、博闻、庶几、智慧亦复增长。梵志。有&nbsp;</p> 
<p>时彼善知识善法具足。如十五日月。梵志。如是当观善知识犹如月也。于是。世尊说此&nbsp;</p> 
<p>颂曰。&nbsp;</p> 
<p>&nbsp;&nbsp;</p> 
<p>　　譬如月无垢　　游于虚空界&nbsp;</p> 
<p>&nbsp;&nbsp;</p> 
<p>　　&nbsp;一切世星宿　　悉翳其光明&nbsp;</p> 
<p>&nbsp;&nbsp;</p> 
<p>　　&nbsp;如是信博闻　　庶几无悭贪&nbsp;</p> 
<p>&nbsp;&nbsp;</p> 
<p>　　&nbsp;世间一切悭　　悉翳施光明&nbsp;</p> 
<p>&nbsp;&nbsp;</p> 
<p>　　&nbsp;犹如有大龙　　兴起云雷电&nbsp;</p> 
<p>&nbsp;&nbsp;</p> 
<p>　　&nbsp;雨下极滂沛　　充满一切地&nbsp;</p> 
<p>&nbsp;&nbsp;</p> 
<p>　　&nbsp;如是信博闻　　庶几无悭贪&nbsp;</p> 
<p>&nbsp;&nbsp;</p> 
<p>　　&nbsp;施饮食丰足　　乐劝增广施&nbsp;</p> 
<p>&nbsp;&nbsp;</p> 
<p>　　&nbsp;如是极雷震　　如天降时雨&nbsp;</p> 
<p>&nbsp;&nbsp;</p> 
<p>　　&nbsp;彼福雨广大　　施主之所雨&nbsp;</p> 
<p>&nbsp;&nbsp;</p> 
<p>　　&nbsp;钱财多名誉　　得生于善处&nbsp;</p> 
<p>&nbsp;&nbsp;</p> 
<p>　　&nbsp;彼当受于福　　死已生天上&nbsp;</p> 
<p>&nbsp;&nbsp;</p> 
<p>　　佛说如是。生闻梵志闻佛所说。欢喜奉行。&nbsp;&nbsp;</p> 
<p>&nbsp;&nbsp;</p> 
<p>发信人: baling (巴陵--光风霁月，不愧屋漏),&nbsp;信区: Buddhist </p> 
<p>标&nbsp;&nbsp;题: Re:&nbsp;《中阿含》127（第三十六卷完）&nbsp;</p> 
<p>发信站:&nbsp;水木社区&nbsp;(Thu Jul 16 07:53:15 2015),&nbsp;站内&nbsp;</p> 
<p>&nbsp;&nbsp;</p> 
<p>&nbsp;&nbsp;</p> 
<p>&nbsp;此篇中的“自在”，非我们今天的意思，或者说是古代高僧的翻译不好，应当替换为“恣&nbsp;</p> 
<p>意”、“行欲”之类的贬义词。&nbsp;</p> 
<p>&nbsp;&nbsp;</p> 
<p>&nbsp;世尊在此篇中比较了出家与在家不同的追求，其中“出家学道者以‘自在’为苦”一语，颇令人感触。出家不可恣意，若事事顺遂欲望，则纵在佛门，亦非真修行。日子过得太舒坦，&nbsp;</p> 
<p>意志逐渐消磨，忘却本来理想，亦是沉沦苦海之一途。&nbsp;</p> 
<p>&nbsp;&nbsp;</p> 
<p>&nbsp;【恶知识人于如来正法、律亦得其信。彼得信已。则于后时而不孝顺。亦不恭敬。所行不顺。不立正智。不趣向法次法。彼便失信。持戒、博闻、庶几、智慧亦复失之。】--此语亦可细看。恶知识并非指全然反对佛法者。明明信任佛法，却不遵循佛法而行，则此信亦非真信，一切修行只会逐日退减。“知而不行，只是不知。”&nbsp;</p> 
<p>&nbsp;&nbsp;</p> 
<p><br></p>
													
												</div>