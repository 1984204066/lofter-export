<div class="txtcont">
													
													
													<p> https://www.newsmth.net/nForum/#!article/Buddhist/66913<br>&nbsp;<br>&nbsp;七法品漏尽经第十<br>&nbsp;&nbsp;&nbsp;<br>&nbsp;　　我闻如是。一时。佛游拘楼瘦。在剑磨瑟昙拘楼都邑。<br>&nbsp;&nbsp;&nbsp;<br>&nbsp;　　尔时。世尊告诸比丘。以知、以见故诸漏得尽。非不知、非不见也。云何以知、以<br>&nbsp;见故诸漏得尽耶。有正思惟、不正思惟。若不正思惟者。未生欲漏而生。已生便增广。<br>&nbsp;未生有漏、无明漏而生。已生便增广。若正思惟者。未生欲漏而不生。已生便灭。未生<br>&nbsp;有漏、无明漏而不生。已生便灭。<br>&nbsp;&nbsp;&nbsp;<br>&nbsp;　　然凡夫愚人不得闻正法。不值真知识。不知圣法。不调御圣法。不知如真法。不正<br>&nbsp;思惟者。未生欲漏而生。已生便增广。未生有漏、无明漏而生。已生便增广。正思惟者<br>&nbsp;。未生欲漏而不生。已生便灭。未生有漏、无明漏而不生。已生便灭。不知如真法故。<br>&nbsp;不应念法而念。应念法而不念。以不应念法而念。应念法而不念故。未生欲漏而生。已<br>&nbsp;生便增广。未生有漏、无明漏而生。已生便增广。<br>&nbsp;&nbsp;&nbsp;<br>&nbsp;　　多闻圣弟子得闻正法。值真知识。调御圣法。知如真法。不正思惟者。未生欲漏而<br>&nbsp;生。已生便增广。未生有漏、无明漏而生。已生便增广。正思惟者。未生欲漏而不生。<br>&nbsp;已生便灭。未生有漏、无明漏而不生。已生便灭。知如真法已。不应念法不念。应念法<br>&nbsp;便念。以不应念法不念。应念法便念故。未生欲漏而不生。已生便灭。未生有漏、无明<br>&nbsp;漏而不生。已生便灭也。<br>&nbsp;&nbsp;&nbsp;<br>&nbsp;　　有七断漏、烦恼、忧戚法。云何为七。有漏从见断。有漏从护断。有漏从离断。有<br>&nbsp;漏从用断。有漏从忍断。有漏从除断。有漏从思惟断。<br>&nbsp;&nbsp;&nbsp;<br>&nbsp;　　云何有漏从见断耶。凡夫愚人不得闻正法。不值真知识。不知圣法。不调御圣法。<br>&nbsp;不知如真法。不正思惟故。便作是念。我有过去世。我无过去世。我何因过去世。我云<br>&nbsp;何过去世耶。我有未来世。我无未来世。我何因未来世。我云何未来世耶。自疑己身何<br>&nbsp;谓。是云何是耶。今此众生从何所来。当至何所。本何因有。当何因有。彼作如是不正<br>&nbsp;思惟。于六见中随其见生而生真有神。此见生而生真无神。此见生而生神见神。此见生<br>&nbsp;而生神见非神。此见生而生非神见神。此见生而生此是神。能语、能知、能作、教、作<br>&nbsp;起、教起。生彼彼处。受善恶报。定无所从来。定不有、定不当有。是谓见之弊。为见<br>&nbsp;所动。见结所系。凡夫愚人以是之故。便受生、老、病、死苦也。<br>&nbsp;&nbsp;&nbsp;<br>&nbsp;　　多闻圣弟子得闻正法。值真知识。调御圣法。知如真法。知苦如真。知苦习、知苦<br>&nbsp;灭、知苦灭道如真。如是知如真已。则三结尽。身见、戒取、疑三结尽已。得须陀洹。<br>&nbsp;不堕恶法。定趣正觉。极受七有。天上人间七往来已。便得苦际。若不知见者。则生烦<br>&nbsp;恼、忧戚。知见则不生烦恼、忧戚。是谓有漏从见断也。<br>&nbsp;&nbsp;&nbsp;<br>&nbsp;　　云何有漏从护断耶。比丘。眼见色护眼根者。以正思惟不净观也。不护眼根者。不<br>&nbsp;正思惟以净观也。若不护者。则生烦恼、忧戚。护则不生烦恼、忧戚。如是耳、鼻、舌<br>&nbsp;、身、意知法。护意根者。以正思惟不净观也。不护意根者。不正思惟以净观也。若不<br>&nbsp;护者。则生烦恼、忧戚。护则不生烦恼、忧戚。是谓有漏从护断也。<br>&nbsp;&nbsp;&nbsp;<br>&nbsp;　　云何有漏从离断耶。比丘。见恶象则当远离。恶马、恶牛、恶狗、毒蛇、恶道、沟<br>&nbsp;坑、屏厕、江河、深泉、山岩、恶知识、恶朋友、恶异道、恶闾里、恶居止。若诸梵行<br>&nbsp;与其同处。人无疑者而使有疑。比丘者应当离。恶知识、恶朋友、恶异道、恶闾里、恶<br>&nbsp;居止。若诸梵行与其同处。人无疑者而使有疑。尽当远离。若不离者。则生烦恼、忧戚<br>&nbsp;。离则不生烦恼、忧戚。是谓有漏从离断也。<br>&nbsp;&nbsp;&nbsp;<br>&nbsp;　　云何有漏从用断耶。比丘。若用衣服。非为利故。非以贡高故。非为严饰故。但为<br>&nbsp;蚊虻、风雨、寒热故。以惭愧故也。若用饮食。非为利故。非以贡高故。非为肥悦故。<br>&nbsp;但为令身久住。除烦恼、忧戚故。以行梵行故。欲令故病断。新病不生故。久住安隐无<br>&nbsp;病故也。若用居止房舍、床褥、卧具。非为利故。非以贡高故。非为严饰故。但为疲惓<br>&nbsp;得止息故。得静坐故也。若用汤药。非为利故。非以贡高故。非为肥悦故。但为除病恼<br>&nbsp;故。摄御命根故。安隐无病故。若不用者。则生烦恼、忧戚。用则不生烦恼、忧戚。是<br>&nbsp;谓有漏从用断也。<br>&nbsp;&nbsp;&nbsp;<br>&nbsp;　　云何有漏从忍断耶。比丘。精进断恶不善。修善法故。常有起想。专心精勤。身体<br>&nbsp;、皮肉、筋骨、血髓皆令干竭。不舍精进。要得所求。乃舍精进。比丘。复当堪忍饥渴<br>&nbsp;、寒热、蚊虻蝇蚤虱。风日所逼。恶声捶杖。亦能忍之。身遇诸病。极为苦痛。至命欲<br>&nbsp;绝。诸不可乐。皆能堪忍。若不忍者。则生烦恼、忧戚。忍则不生烦恼、忧戚。是谓有<br>&nbsp;漏从忍断也。<br>&nbsp;&nbsp;&nbsp;<br>&nbsp;　　云何有漏从除断耶。比丘。生欲念不除断舍离。生恚念、害念不除断舍离。若不除<br>&nbsp;者。则生烦恼、忧戚。除则不生烦恼、忧戚。是谓有漏从除断也。<br>&nbsp;&nbsp;&nbsp;<br>&nbsp;　　云何有漏从思惟断耶。比丘。思惟初念觉支。依离、依无欲、依于灭尽。起至出要<br>&nbsp;。法精进喜息定。思惟第七舍觉支。依离依无欲依于灭尽。趣至出要。若不思惟者。则<br>&nbsp;生烦恼、忧戚。思惟则不生烦恼、忧戚。是谓有漏从思惟断也。<br>&nbsp;&nbsp;&nbsp;<br>&nbsp;　　若使比丘有漏从见断则以见断。有漏从护断则以护断。有漏从离断则以离断。有漏<br>&nbsp;从用断则以用断。有漏从忍断则以忍断。有漏从除断则以除断。有漏从思惟断则以思惟<br>&nbsp;断。是谓比丘一切漏尽诸结已解。能以正智而得苦际。<br>&nbsp;&nbsp;&nbsp;<br>&nbsp;　　佛说如是。彼诸比丘闻佛所说。欢喜奉行。<br>&nbsp;&nbsp;&nbsp;<br>&nbsp;　　七法品第一竟&nbsp;&nbsp;<br>&nbsp;&nbsp;&nbsp;<br>&nbsp;--<br>&nbsp;&nbsp;<br>&nbsp;&nbsp;<br>&nbsp;常有人问如何断漏、如何断烦恼、如何断忧戚，其实世尊在此篇中说得非常明白，共有七种法门可以断漏：从见断，从护断，从离断，从用断，从忍断，从除断，从思惟断。这七种法门都非常实在，修行者可以照方抓药。但能踏实读经，不愁没有可用之法门。<br>&nbsp;&nbsp;<br>&nbsp;&nbsp;<br>&nbsp;“夫愚人不得闻正法。。。彼作如是不正思惟。于六见中随其见生而生真有神。此见生而生真无神。此见生而生神见神。此见生而生神见非神。此见生而生非神见&nbsp;神。此见生而生此是神。能语、能知、能作、教、作起、教起。生彼彼处。受善恶报。定无所从来。定不有、定不当有。是谓见之弊。为见所动。见结所系。凡夫愚&nbsp;人以是之故。便受生、老、病、死苦也。”<br>&nbsp;&nbsp;&nbsp;<br> baling 可否解释一下这段经文。<br>&nbsp;&nbsp;<br>&nbsp;<br>&nbsp;因为愚痴之人不能够听闻正法，所以就产生了不正确的思维，于六见（眼耳鼻舌身意）中，因为这些错误的识见而产生了种种错误的见解：真有神（认为一切客观，&nbsp;有不变易的存在）、真无神（认为世界虚无，本来什么都没有）、神见神（认为神有各种感知）、神见非神（认为神高高在上，不会感知）、非神见神（认为我们的&nbsp;感知不是神我的感知）、此是神（认为这就是神）。<br>&nbsp;&nbsp;&nbsp;<br>&nbsp;这些只是我的理解，可供参考。不过世尊明确说了这些都是错误的见解，其实不必细究具体为何，总之不离神我，就违反了佛教根本的无我观念。<br>&nbsp;&nbsp;<br>&nbsp;&nbsp;<br>&nbsp;另外附一个别人(庄春江&nbsp;居士)的翻译，可供对比参考：<br>&nbsp;&nbsp;&nbsp;<br>&nbsp;当他这么不如理作意时，六种见的某个见生起：『有我的真我』之见会真实、坚固地生起，或者，『没有我的真我』之见会真实、坚固地生起，或者，『我就以真我&nbsp;认知真我』之见会真实、坚固地生起，或者，『我就以真我认知无真我』之见会真实、坚固地生起，或者，『我就以无真我认知真我』之见会真实、坚固地生起，抑&nbsp;或有这样的见：『这个说话的、能感受之我的真我到处经验善、恶业的果报，而这个我的真我是常的、坚固的、常恒的、不变易法，它将正如等同常恒那样存续。』&nbsp;比丘们！这恶见被称为：丛林之见；荒漠之见；歪曲之见；动摇之见；束缚之见。比丘们！被见之束缚所束缚，未受教导的一般人不从生、老、死、愁、悲、苦、&nbsp;忧、绝望被释放，我说：『他不从苦被释放。』&nbsp;&nbsp;<br>&nbsp;&nbsp;<br></p>
													
												</div>