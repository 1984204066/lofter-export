<div class="txtcont">
													
													
													<p> https://www.newsmth.net/nForum/#!article/Buddhist/66451<br>&nbsp;<br>&nbsp;七法品木积喻经第五<br>&nbsp;&nbsp;&nbsp;<br>&nbsp;　　我闻如是。一时。佛游拘萨罗。在人间。与大比丘众翼从而行。尔时。世尊则于中<br>&nbsp;路。忽见一处有大木积。洞燃俱炽。世尊见已。便下道侧。更就余树敷尼师檀。结加趺<br>&nbsp;坐。<br>&nbsp;&nbsp;&nbsp;<br>&nbsp;　　世尊坐已。告诸比丘。汝等见彼有大木积洞燃俱炽耶。<br>&nbsp;&nbsp;&nbsp;<br>&nbsp;　　时。诸比丘答曰。见也。世尊。<br>&nbsp;&nbsp;&nbsp;<br>&nbsp;　　世尊复告诸比丘曰。于汝意云何。谓大木积洞燃俱炽。若抱、若坐、若卧。谓刹利<br>&nbsp;女。梵志、居士、工师女。年在盛时。沐浴香薰。着明净衣。华鬘、璎珞严饰其身。若<br>&nbsp;抱、若坐、若卧。何者为乐。<br>&nbsp;&nbsp;&nbsp;<br>&nbsp;　　时。诸比丘白曰。世尊。谓大木积洞燃俱炽。若抱、若坐、若卧。甚苦。世尊。谓<br>&nbsp;刹利女。梵志、居士、工师女。年在盛时。沐浴香薰。着明净衣。华鬘、璎珞严饰其身<br>&nbsp;。若抱、若坐、若卧。甚乐。世尊。<br>&nbsp;&nbsp;&nbsp;<br>&nbsp;　　世尊告曰。我为汝说。不令汝等学沙门失沙门道。汝欲成无上梵行者。宁抱木积洞<br>&nbsp;燃俱炽。若坐、若卧。彼虽因此受苦或死。然不以是身坏命终。趣至恶处。生地狱中。<br>&nbsp;若愚痴人犯戒不精进。生恶不善法。非梵行称梵行。非沙门称沙门。若抱刹利女。梵志<br>&nbsp;、居士、工师女。年在盛时。沐浴香薰。着明净衣。华鬘、璎珞严饰其身。若坐、若卧<br>&nbsp;者。彼愚痴人因是长夜不善不义。受恶法报。身坏命终。趣至恶处。生地狱中。是故汝<br>&nbsp;等当观自义、观彼义、观两义。当作是念。我出家学。不虚不空。有果有报。有极安乐<br>&nbsp;。生诸善处而得长寿。受人信施衣被、饮食、床褥、汤药。令诸施主得大福祐。得大果<br>&nbsp;报。得大光明者。当作是学。<br>&nbsp;&nbsp;&nbsp;<br>&nbsp;　　世尊复告诸比丘曰。于意云何。若有力士以紧索毛绳绞勒其[跳-兆+專]断皮。断皮<br>&nbsp;已断肉。断肉已断筋。断筋已断骨。断骨已至髓而住。若从刹利、梵志、居士、工师受<br>&nbsp;其信施。按摩身体、支节、手足。何者为乐。<br>&nbsp;&nbsp;&nbsp;<br>&nbsp;　　时。诸比丘白曰。世尊。若有力士以紧索毛绳绞勒其[跳-兆+專]断皮。断皮已断肉<br>&nbsp;。断肉已断筋。断筋已断骨。断骨已至髓而住。甚苦。世尊。若从刹利、梵志、居士、<br>&nbsp;工师受其信施。按摩身体、支节、手足。甚乐。世尊。<br>&nbsp;&nbsp;&nbsp;<br>&nbsp;　　世尊告曰。我为汝说。不令汝等学沙门失沙门道。汝欲成无上梵行者。宁令力士以<br>&nbsp;紧索毛绳绞勒其[跳-兆+專]断皮。断皮已断肉。断肉已断筋。断筋已断骨。断骨已至髓<br>&nbsp;而住。彼虽因此受苦或死。然不以是身坏命终。趣至恶处。生地狱中。若愚痴人犯戒不<br>&nbsp;精进。生恶不善法。非梵行称梵行。非沙门称沙门。从刹利、梵志、居士、工师受其信<br>&nbsp;施。按摩身体、支节、手足。彼愚痴人因是长夜不善不义。受恶法报。身坏命终。趣至<br>&nbsp;恶处。生地狱中。是故汝等当观自义、观彼义、观两义。当作是念。我出家学。不虚不<br>&nbsp;空。有果有报。有极安乐。生诸善处而得长寿。受人信施衣被、饮食、床褥、汤药。令<br>&nbsp;诸施主得大福祐。得大果报。得大光明者。当作是学。<br>&nbsp;&nbsp;&nbsp;<br>&nbsp;　　世尊复告诸比丘曰。于意云何。若有力士以莹磨利刀截断其髀。若从刹利、梵志、<br>&nbsp;居士、工师受信施、礼拜。恭敬将迎。何者为乐。<br>&nbsp;&nbsp;&nbsp;<br>&nbsp;　　时。诸比丘白曰。世尊。若有力士以莹磨利刀截断其髀。甚苦。世尊。若从刹利、<br>&nbsp;梵志、居士、工师受信施、礼拜。恭敬将迎。甚乐。世尊。<br>&nbsp;&nbsp;&nbsp;<br>&nbsp;　　世尊告曰。我为汝说。不令汝等学沙门失沙门道。汝欲成无上梵行者。宁令力士以<br>&nbsp;莹磨利刀截断其髀。彼虽因此受苦或死。然不以是身坏命终。趣至恶处。生地狱中。若<br>&nbsp;愚痴人犯戒不精进。生恶不善法。非梵行称梵行。非沙门称沙门。从刹利、梵志、居士<br>&nbsp;、工师受信施、礼拜。恭敬将迎。彼愚痴人因是长夜不善不义。受恶法报。身坏命终。<br>&nbsp;趣至恶处。生地狱中。是故汝等当观自义、观彼义、观两义。当作是念。我出家学。不<br>&nbsp;虚不空。有果有报。有极安乐。生诸善处而得长寿。受人信施衣被、饮食床褥、汤药。<br>&nbsp;令诸施主得大福祐。得大果报。得大光明者。当作是学。<br>&nbsp;&nbsp;&nbsp;<br>&nbsp;　　世尊复告诸比丘曰。于意云何。若有力士以铁铜鍱洞燃俱炽。缠络其身。若从刹利<br>&nbsp;、梵志、居士、工师受信施衣服。何者为乐。<br>&nbsp;&nbsp;&nbsp;<br>&nbsp;　　时。诸比丘白曰。世尊。若有力士以铁铜鍱洞燃俱炽。缠络其身。甚苦。世尊。若<br>&nbsp;从刹利、梵志、居士、工师受信施衣服。甚乐。世尊。<br>&nbsp;&nbsp;&nbsp;<br>&nbsp;　　世尊告曰。我为汝说。不令汝等学沙门失沙门道。汝欲成无上梵行者。宁令力士以<br>&nbsp;铁铜鍱洞燃俱炽。缠络其身。彼虽因此受苦或死。然不以是身坏命终。趣至恶处。生地<br>&nbsp;狱中。若愚痴人犯戒不精进。生恶不善法。非梵行称梵行。非沙门称沙门。从刹利、梵<br>&nbsp;志、居士、工师受信施衣服。彼愚痴人因是长夜不善不义。受恶法报。身坏命终。趣至<br>&nbsp;恶处。生地狱中。是故汝等当观自义、观彼义、观两义。当作是念。我出家学。不虚不<br>&nbsp;空。有果有报。有极安乐。生诸善处而得长寿。受人信施衣被、饮食、床褥、汤药。令<br>&nbsp;诸施主得大福祐。得大果报。得大光明者。当作是学。<br>&nbsp;&nbsp;&nbsp;<br>&nbsp;　　世尊复告诸比丘曰。于意云何。若有力士以热铁钳钳开其口。便以铁丸洞燃俱炽。<br>&nbsp;着其口中。彼热铁丸烧唇。烧唇已烧舌。烧舌已烧龂。烧龂已烧咽。烧咽已烧心。烧心<br>&nbsp;已烧肠胃。烧肠胃已下过。若从刹利、梵志、居士、工师受信施食无量众味。何者为乐<br>&nbsp;。<br>&nbsp;&nbsp;&nbsp;<br>&nbsp;　　时。诸比丘白曰。世尊。若有力士以热铁钳钳开其口。便以铁丸洞燃俱炽。着其口<br>&nbsp;中。彼热铁丸烧唇。烧唇已烧舌。烧舌已烧龂。烧龂已烧咽。烧咽已烧心。烧心已烧肠<br>&nbsp;胃。烧肠胃已下过。甚苦。世尊。若从刹利、梵志、居士、工师受信施食无量众味。甚<br>&nbsp;乐。世尊。<br>&nbsp;&nbsp;&nbsp;<br>&nbsp;　　世尊告曰。我为汝说。不令汝等学沙门失沙门道。汝欲成无上梵行者。宁令力士以<br>&nbsp;热铁钳钳开其口。便以铁丸洞燃俱炽。着其口中。彼热铁丸烧唇。烧唇已烧舌。烧舌已<br>&nbsp;烧龂。烧龂已烧咽。烧咽已烧心。烧心已烧肠胃。烧肠胃已下过。彼虽因此受苦或死。<br>&nbsp;然不以是身坏命终。趣至恶处。生地狱中。若愚痴人犯戒不精进。生恶不善法。非梵行<br>&nbsp;称梵行。非沙门称沙门。从刹利、梵志、居士、工师受信施食无量众味。彼愚痴人因是<br>&nbsp;长夜不善不义。受恶法报。身坏命终。趣至恶处。生地狱中。是故汝等当观自义、观彼<br>&nbsp;义、观两义。当作是念。我出家学。不虚不空。有果有报。有极安乐。生诸善处而得长<br>&nbsp;寿。受人信施衣被、饮食、床褥、汤药。令诸施主得大福祐。得大果报。得大光明者。<br>&nbsp;当作是学。<br>&nbsp;&nbsp;&nbsp;<br>&nbsp;　　世尊复告诸比丘曰。于意云何。若有力士以铁铜床洞燃俱炽。强逼使人坐卧其上。<br>&nbsp;若从刹利、梵志、居士、工师受其信施床榻卧具。何者为乐。<br>&nbsp;&nbsp;&nbsp;<br>&nbsp;　　时。诸比丘白曰。世尊。若有力士以铁铜床洞燃俱炽。强逼使人坐卧其上。甚苦。<br>&nbsp;世尊。若从刹利、梵志、居士、工师受其信施床榻卧具。甚乐。世尊。<br>&nbsp;&nbsp;&nbsp;<br>&nbsp;　　世尊告曰。我为汝说。不令汝等学沙门失沙门道。汝欲成无上梵行者。宁令力士以<br>&nbsp;铁铜床洞燃俱炽。强逼使人坐卧其上。彼虽因此受苦或死。然不以是身坏命终。趣至恶<br>&nbsp;处。生地狱中。若愚痴人犯戒不精进。生恶不善法。非梵行称梵行。非沙门称沙门。从<br>&nbsp;刹利、梵志、居士、工师受其信施床榻卧具。彼愚痴人因是长夜不善不义。受恶法报。<br>&nbsp;身坏命终。趣至恶处。生地狱中。是故汝等当观自义、观彼义、观两义。当作是念。我<br>&nbsp;出家学。不虚不空。有果有报。有极安乐。生诸善处而得长寿。受人信施衣被、饮食、<br>&nbsp;床褥、汤药。令诸施主得大福祐。得大果报。得大光明者。当作是学。<br>&nbsp;&nbsp;&nbsp;<br>&nbsp;　　世尊复告诸比丘曰。于意云何。若有力士以大铁铜釜洞燃俱炽。撮举人已。倒着釜<br>&nbsp;中。若从刹利、梵志、居士、工师受信施房舍。泥治垩洒。窗户牢密。炉火熅暖。何者<br>&nbsp;为乐。<br>&nbsp;&nbsp;&nbsp;<br>&nbsp;　　时。诸比丘白曰。世尊。若有力士以大铁铜釜洞燃俱炽。撮举人已。倒着釜中。甚<br>&nbsp;苦。世尊。若从刹利、梵志、居士、工师受信施房舍。泥治垩洒。窗户牢密。炉火熅暖<br>&nbsp;。甚乐。世尊。<br>&nbsp;&nbsp;&nbsp;<br>&nbsp;　　世尊告曰。我为汝说。不令汝等学沙门失沙门道。汝欲成无上梵行者。宁令力士以<br>&nbsp;大铁铜釜洞燃俱炽。撮举人已。倒着釜中。彼虽因此受苦或死。然不以是身坏命终。趣<br>&nbsp;至恶处。生地狱中。若愚痴人犯戒不精进。生恶不善法。非梵行称梵行。非沙门称沙门<br>&nbsp;。从刹利、梵志、居士、工师受信施房舍。泥治垩洒。窗户牢密。炉火熅暖。彼愚痴人<br>&nbsp;因是长夜不善不义。受恶法报。身坏命终。趣至恶处。生地狱中。是故汝等当观自义、<br>&nbsp;观彼义、观两义。当作是念。我出家学。不虚不空。有果有报。有极安乐。生诸善处而<br>&nbsp;得长寿。受人信施衣被、饮食、床褥、汤药。令诸施主得大福祐。得大果报。得大光明<br>&nbsp;者。当作是学。<br>&nbsp;&nbsp;&nbsp;<br>&nbsp;　　说此法时。六十比丘漏尽结解。六十比丘舍戒还家。所以者何。世尊教诫甚深。甚<br>&nbsp;难。学道亦复甚深。甚难。<br>&nbsp;&nbsp;&nbsp;<br>&nbsp;　　佛说如是。彼诸比丘闻佛所说。欢喜奉行。&nbsp;&nbsp;<br>&nbsp;&nbsp;&nbsp;<br>&nbsp;--<br>&nbsp;&nbsp;<br></p>
													
												</div>