<div class="txtcont">
													
													
													<p>https://www.newsmth.net/nForum/#!article/Buddhist/67139</p> 
<p><br></p> 
<p>&nbsp;业相应品罗云经第四&nbsp;<br>&nbsp;&nbsp;&nbsp;<br>&nbsp;　　我闻如是。一时。佛游王舍城。在竹林迦兰哆园。&nbsp;<br>&nbsp;&nbsp;&nbsp;<br>&nbsp;　　尔时。尊者罗云亦游王舍城温泉林中。于是。世尊过夜平旦。着衣持钵入王舍城而&nbsp;<br>&nbsp;行乞食。乞食已竟。至温泉林罗云住处。尊者罗云遥见佛来。即便往迎。取佛衣钵。为&nbsp;<br>&nbsp;敷坐具。汲水洗足。佛洗足已。坐罗云座。&nbsp;<br>&nbsp;&nbsp;&nbsp;<br>&nbsp;　　于是。世尊即取水器。泻留少水已。问曰。罗云。汝今见我取此水器。泻留少水耶&nbsp;<br>&nbsp;。&nbsp;<br>&nbsp;&nbsp;&nbsp;<br>&nbsp;　　罗云答曰。见也。世尊。&nbsp;<br>&nbsp;&nbsp;&nbsp;<br>&nbsp;　　佛告罗云。我说彼道少。亦复如是。谓知已妄言。不羞不悔。无惭无愧。罗云。彼&nbsp;<br>&nbsp;亦无恶不作。是故。罗云。当作是学。不得戏笑妄言。&nbsp;<br>&nbsp;&nbsp;&nbsp;<br>&nbsp;　　世尊复取此少水器。尽泻弃已。问曰。罗云。汝复见我取少水器。尽泻弃耶。&nbsp;<br>&nbsp;&nbsp;&nbsp;<br>&nbsp;　　罗云答曰。见也。世尊。&nbsp;<br>&nbsp;&nbsp;&nbsp;<br>&nbsp;　　佛告罗云。我说彼道尽弃。亦复如是。谓知已妄言。不羞不悔。无惭无愧。罗云。&nbsp;<br>&nbsp;彼亦无恶不作。是故。罗云。当作是学。不得戏笑妄言。&nbsp;<br>&nbsp;&nbsp;&nbsp;<br>&nbsp;　　世尊复取此空水器。覆着地已。问曰。罗云。汝复见我取空水器。覆着地耶。&nbsp;<br>&nbsp;&nbsp;&nbsp;<br>&nbsp;　　罗云答曰。见也。世尊。&nbsp;<br>&nbsp;&nbsp;&nbsp;<br>&nbsp;　　佛告罗云。我说彼道覆。亦复如是。谓知已妄言。不羞不悔。无惭无愧。罗云。彼&nbsp;<br>&nbsp;亦无恶不作。是故罗云。当作是学。不得戏笑妄言。&nbsp;<br>&nbsp;&nbsp;&nbsp;<br>&nbsp;　　世尊复取此覆水器。发令仰已。问曰。罗云。汝复见我取覆水器。发令仰耶。&nbsp;<br>&nbsp;&nbsp;&nbsp;<br>&nbsp;　　罗云答曰。见也。世尊。&nbsp;<br>&nbsp;&nbsp;&nbsp;<br>&nbsp;　　佛告罗云。我说彼道仰。亦复如是。谓知已妄言。不羞不悔。不惭不愧。罗云。彼&nbsp;<br>&nbsp;亦无恶不作。是故。罗云。当作是学。不得戏笑妄言。&nbsp;<br>&nbsp;&nbsp;&nbsp;<br>&nbsp;　　罗云。犹如王有大象入阵斗时。用前脚、后脚、尾、骼、脊、胁、项、额、耳、牙&nbsp;<br>&nbsp;。一切皆用。唯护于鼻。象师见已。便作是念。此王大象犹故惜命。所以者何。此王大&nbsp;<br>&nbsp;象入阵斗时。用前脚、后脚、尾、骼、脊、胁、项、额、耳、牙。一切皆用。唯护于鼻&nbsp;<br>&nbsp;。罗云。若王大象入阵斗时。用前脚、后脚、尾、骼、脊、胁、项、额、耳、牙、鼻。&nbsp;<br>&nbsp;一切尽用。象师见已。便作是念。此王大象不复惜命。所以者何。此王大象入阵斗时。&nbsp;<br>&nbsp;用前脚、后脚、尾、骼、脊、胁、项、额、耳、牙、鼻。一切尽用。罗云。若王大象入&nbsp;<br>&nbsp;阵斗时。用前脚、后脚、尾、骼、脊、胁、项、额、耳、牙、鼻。一切尽用。罗云。我&nbsp;<br>&nbsp;说此王大象入阵斗时。无恶不作。如是。罗云。谓知已妄言。不羞不悔。无惭无愧。罗&nbsp;<br>&nbsp;云。我说彼亦无恶不作。是故。罗云。当作是学。不得戏笑妄言。&nbsp;<br>&nbsp;&nbsp;&nbsp;<br>&nbsp;　　于是。世尊即说颂曰。&nbsp;<br>&nbsp;&nbsp;&nbsp;<br>&nbsp;　　人犯一法　　谓妄言是&nbsp;<br>&nbsp;&nbsp;&nbsp;<br>&nbsp;　　&nbsp;不畏后世　　无恶不作&nbsp;<br>&nbsp;&nbsp;&nbsp;<br>&nbsp;　　&nbsp;宁啖铁丸　　其热如火&nbsp;<br>&nbsp;&nbsp;&nbsp;<br>&nbsp;　　&nbsp;不以犯戒　　受世信施&nbsp;<br>&nbsp;&nbsp;&nbsp;<br>&nbsp;　　&nbsp;若畏于苦　　不爱念者&nbsp;<br>&nbsp;&nbsp;&nbsp;<br>&nbsp;　　&nbsp;于隐显处　　莫作恶业&nbsp;<br>&nbsp;&nbsp;&nbsp;<br>&nbsp;　　&nbsp;若不善业　　已作今作&nbsp;<br>&nbsp;&nbsp;&nbsp;<br>&nbsp;　　&nbsp;终不得脱　　亦无避处&nbsp;<br>&nbsp;&nbsp;&nbsp;<br>&nbsp;　　佛说颂已。复问罗云。于意云何。人用镜为。&nbsp;<br>&nbsp;&nbsp;&nbsp;<br>&nbsp;　　尊者罗云答曰。世尊。欲观其面。见净不净。&nbsp;<br>&nbsp;&nbsp;&nbsp;<br>&nbsp;　　如是。罗云。若汝将作身业。即观彼身业。我将作身业。彼身业为净。为不净。为&nbsp;<br>&nbsp;自为。为他。罗云。若观时则知。我将作身业。彼身业净。或自为。或为他。不善与苦&nbsp;<br>&nbsp;果受于苦报。罗云。汝当舍彼将作身业。罗云。若观时则知。我将作身业。彼身业不净&nbsp;<br>&nbsp;。或自为。或为他。善与乐果受于乐报。罗云。汝当受彼将作身业。&nbsp;<br>&nbsp;&nbsp;&nbsp;<br>&nbsp;　　罗云。若汝现作身业。即观此身业。若我现作身业。此身业为净。为不净。为自为&nbsp;<br>&nbsp;。为他。罗云。若观时则知。我现作身业。此身业净。或自为。或为他。不善与苦果受&nbsp;<br>&nbsp;于苦报。罗云。汝当舍此现作身业。罗云。若观时则知。我现作身业。此身业不净。或&nbsp;<br>&nbsp;自为。或为他。善与乐果受于乐报。罗云。汝当受此现作身业。&nbsp;<br>&nbsp;&nbsp;&nbsp;<br>&nbsp;　　罗云。若汝已作身业。即观彼身业。若我已作身业。彼身业已过去灭尽变易。为净&nbsp;<br>&nbsp;。为不净。为自。或为他。罗云。若观时则知。我已作身业。彼身业已过去灭尽变易。&nbsp;<br>&nbsp;彼身业净。或自为。或为他。不善与苦果受于苦报。罗云。汝当诣善知识、梵行人所。&nbsp;<br>&nbsp;彼已作身业。至心发露。应悔过说。慎莫覆藏。更善持护。罗云。若观时则知。我已作&nbsp;<br>&nbsp;身业。彼身业已过去灭尽变易。彼身业不净。或自为。或为他。善与乐果受于乐报。罗&nbsp;<br>&nbsp;云。汝当昼夜欢喜。住正念正智。口业亦复如是。&nbsp;<br>&nbsp;&nbsp;&nbsp;<br>&nbsp;　　罗云。因过去行故。已生意业。即观彼意业。若因过去行故。已生意业。彼意业为&nbsp;<br>&nbsp;净。为不净。为自为。为他。罗云。若观时则知。因过去行故。已生意业。彼意业已过&nbsp;<br>&nbsp;去灭尽变易。彼意业净。或自为。或为他。不善与苦果受于苦报。罗云。汝当舍彼过去&nbsp;<br>&nbsp;意业。罗云。若观时则知。因过去行故。已生意业已过去灭尽变易。彼意业不净。或自&nbsp;<br>&nbsp;为。或为他。善与乐果受于乐报。罗云。汝当受彼过去意业。&nbsp;<br>&nbsp;&nbsp;&nbsp;<br>&nbsp;　　罗云。因未来行故。当生意业。即观彼意业。若因未来行故。当生意业。彼意业为&nbsp;<br>&nbsp;净。为不净。为自为。为他。罗云。若观时则知。因未来行故。当生意业。彼意业净。&nbsp;<br>&nbsp;或自为。或为他。不善与苦果受于苦报。罗云。汝当舍彼未来意业。罗云。若观时则知&nbsp;<br>&nbsp;。因未来行故。当生意业。彼意业不净。或自为。或为他。善与乐果受于乐报。罗云。&nbsp;<br>&nbsp;汝当受彼未来意业。&nbsp;<br>&nbsp;&nbsp;&nbsp;<br>&nbsp;　　罗云。因现在行故。现生意业。即观此意业。若因现在行故。现生意业。此意业为&nbsp;<br>&nbsp;净。为不净。为自为。为他。罗云。若观时则知。因现在行故。现生意业。此意业净。&nbsp;<br>&nbsp;或自为。或为他。不善与苦果受于苦报。罗云。汝当舍此现在意业。罗云。若观时则知&nbsp;<br>&nbsp;。因现在行故。现生意业。此意业不净。或自为。或为他。善与乐果受于乐报。罗云。&nbsp;<br>&nbsp;汝当受此现在意业。&nbsp;<br>&nbsp;&nbsp;&nbsp;<br>&nbsp;　　罗云。若有过去沙门、梵志、身、口、意业。已观而观。已净而净。彼一切即此身&nbsp;<br>&nbsp;、口、意业。已观而观。已净而净。罗云。若有未来沙门、梵志。身、口、意业。当观&nbsp;<br>&nbsp;而观。当净而净。彼一切即此身、口、意业。当观而观。当净而净。罗云。若有现在沙&nbsp;<br>&nbsp;门、梵志。身、口、意业。现观而观。现净而净。彼一切即此身、口、意业。现观而观&nbsp;<br>&nbsp;。现净而净。罗云。汝当如是学。我亦即此身、口、意业。现观而观。现净而净。&nbsp;<br>&nbsp;&nbsp;&nbsp;<br>&nbsp;　　于是。世尊复说颂曰。&nbsp;<br>&nbsp;&nbsp;&nbsp;<br>&nbsp;　　身业口业　　意业罗云&nbsp;<br>&nbsp;&nbsp;&nbsp;<br>&nbsp;　　&nbsp;善不善法　　汝应常观&nbsp;<br>&nbsp;&nbsp;&nbsp;<br>&nbsp;　　&nbsp;知已妄言　　罗云莫说&nbsp;<br>&nbsp;&nbsp;&nbsp;<br>&nbsp;　　&nbsp;秃从他活　　何可妄言&nbsp;<br>&nbsp;&nbsp;&nbsp;<br>&nbsp;　　&nbsp;覆沙门法　　空无真实&nbsp;<br>&nbsp;&nbsp;&nbsp;<br>&nbsp;　　&nbsp;谓说妄言　　不护其口&nbsp;<br>&nbsp;&nbsp;&nbsp;<br>&nbsp;　　&nbsp;故不妄言　　正觉之子&nbsp;<br>&nbsp;&nbsp;&nbsp;<br>&nbsp;　　&nbsp;是沙门法　　罗云当学&nbsp;<br>&nbsp;&nbsp;&nbsp;<br>&nbsp;　　&nbsp;方方丰乐　　安隐无怖&nbsp;<br>&nbsp;&nbsp;&nbsp;<br>&nbsp;　　&nbsp;罗云至彼　　莫为害他&nbsp;<br>&nbsp;&nbsp;&nbsp;<br>&nbsp;　　佛说如是。尊者罗云及诸比丘闻佛所说。欢喜奉行。&nbsp;&nbsp;</p> 
<p><br></p> 
<p><br></p> 
<p>&nbsp;发信人: baling (巴陵--豪负义气，最能误人),&nbsp;信区: Buddhist <br>&nbsp;标&nbsp;&nbsp;题: Re:&nbsp;《中阿含》014 <br>&nbsp;发信站:&nbsp;水木社区&nbsp;(Wed Mar 25 10:30:09 2015),&nbsp;站内&nbsp;<br>&nbsp;&nbsp;&nbsp;<br>&nbsp;&nbsp;&nbsp;<br>&nbsp;世尊在此篇中主要陈述两法：第一，知已妄言，应惭愧忏悔；第二，知所作业，当观净与不净。<br>&nbsp;&nbsp;&nbsp;<br>&nbsp;世尊特别强调了妄言对于修行的危害，若发现自己有妄言的过失，应当生大惭愧悔改,而不应该狡辩掩饰；&nbsp;<br>&nbsp;&nbsp;&nbsp;<br>&nbsp;世尊强调对所作业进行观察，无论是过去、现在、未来作业，皆应观察善与不善，以自净其意。恶业已作者，恶报避无可避，故于所作业，尤当谨慎。&nbsp;</p> 
<p><br></p> 
<p><br></p> 
<p>&nbsp;发信人: beyondlive (beyond),&nbsp;信区: Buddhist <br>&nbsp;标&nbsp;&nbsp;题: Re:&nbsp;《中阿含》014 <br>&nbsp;发信站:&nbsp;水木社区&nbsp;(Wed Mar 25 16:05:51 2015),&nbsp;站内&nbsp;<br>&nbsp;&nbsp;&nbsp;<br>&nbsp;已阅。&nbsp;<br>&nbsp;罗云即佛陀之子罗睺罗。罗睺罗年幼即在世尊座下出家为沙弥，但有爱说谎的习气，常常戏论，少有诚信，在僧团中造成许多困扰，因而佛对他讲说妄言的过失。&nbsp;<br>&nbsp;&nbsp;&nbsp;<br>&nbsp;下面的经文可作对比&nbsp;<br>&nbsp;===================================&nbsp;<br>&nbsp;法句譬喻經象品第三十一&nbsp;<br>&nbsp;昔者羅雲未得道時，心性麤獷言少誠信。&nbsp;<br>&nbsp;佛敕羅雲：「汝到賢提精舍中住，&nbsp;<br>&nbsp;守口攝意勤修經戒。」羅雲奉教作禮而去，住九十日，&nbsp;<br>&nbsp;慚愧自悔晝夜不息。佛往見之，&nbsp;<br>&nbsp;羅雲歡喜趣前禮佛，安施繩床攝受震越，&nbsp;<br>&nbsp;佛踞繩床告羅雲曰：「澡盤取水為吾洗足。」&nbsp;<br>&nbsp;羅雲受教為佛洗足。洗足已訖，佛語羅雲：&nbsp;<br>&nbsp;「汝見澡盤中洗足水不？」羅雲白佛：「唯然見之。」&nbsp;<br>&nbsp;佛語羅雲：「此水可用食飲盥漱以不？」&nbsp;<br>&nbsp;羅雲白言：「不可復用。所以者何？此水本實清淨，&nbsp;<br>&nbsp;今以洗足受於塵垢，是以之故不可復用。」&nbsp;<br>&nbsp;佛語羅雲：「汝亦如是，雖為吾子國王之孫，&nbsp;<br>&nbsp;捨世榮祿得為沙門，不念精進攝身守口，&nbsp;<br>&nbsp;三毒垢穢充滿胸懷，亦如此水不可復用。」&nbsp;<br>&nbsp;佛語羅雲：「棄澡盤中水。」羅雲即棄。&nbsp;<br>&nbsp;佛語羅雲：「澡盤雖空，可用盛飲食不耶？」&nbsp;<br>&nbsp;白佛言：「不可用。所以然者，用有澡盤之名，&nbsp;<br>&nbsp;曾受不淨故。」佛語羅雲：「汝亦如是，&nbsp;<br>&nbsp;雖為沙門口無誠信，心性剛強不念精進，曾受惡名，&nbsp;<br>&nbsp;亦如澡盤不中盛食。」佛以足指撥卻澡盤，&nbsp;<br>&nbsp;澡盤應時輪轉而走，自跳自墮數返乃止。&nbsp;<br>&nbsp;佛語羅雲：「汝寧惜澡盤恐破不？」&nbsp;<br>&nbsp;羅雲白佛：「洗足之器賤價之物，&nbsp;<br>&nbsp;意中雖惜不大慇懃。」佛語羅雲：「汝亦如是。&nbsp;<br>&nbsp;雖為沙門不攝身口，麤言惡說多所中傷，眾所不愛智者不惜，&nbsp;<br>&nbsp;身死神去輪轉三塗，自生自死苦惱無量。&nbsp;<br>&nbsp;諸佛賢聖所不愛惜，亦如汝言不惜澡盤。」&nbsp;<br>&nbsp;羅雲聞之慚愧怖悸。佛告羅雲：「聽我說喻。&nbsp;<br>&nbsp;昔有國王有一大象，猛黠能戰，&nbsp;<br>&nbsp;計其力勢勝五百小象。其王興軍欲伐逆國，&nbsp;<br>&nbsp;被象鐵鎧象士御之，以雙矛戟繫象兩牙，&nbsp;<br>&nbsp;復以二劍繫著兩耳，以曲刃刀繫象四腳，&nbsp;<br>&nbsp;復以鐵撾繫著象尾，被象九兵皆使嚴利。&nbsp;<br>&nbsp;象雖藏鼻護不用鬥，象士歡喜知象護身命。&nbsp;<br>&nbsp;所以者何？象鼻軟脆，中箭即死，是以不出鼻鬥耳。&nbsp;<br>&nbsp;象鬥殊久出鼻求劍，象士不與，念此猛象不惜身命，&nbsp;<br>&nbsp;出鼻求劍欲著鼻頭，王及群臣惜此大象，&nbsp;<br>&nbsp;不復使鬥。」佛告羅雲：「人犯九惡，唯當護口，&nbsp;<br>&nbsp;如此大象護鼻不鬥。所以然者，畏中箭死。&nbsp;<br>&nbsp;人亦如是，所以護口，當畏三塗地獄苦痛。&nbsp;<br>&nbsp;十惡盡犯不護口者，如此大象分喪身命，&nbsp;<br>&nbsp;不計中箭出鼻鬥耳。人亦如是十惡盡犯，&nbsp;<br>&nbsp;不惟三塗毒痛辛苦。若行十善攝口身意，眾惡不犯，&nbsp;<br>&nbsp;便可得道長離三塗，無生死患。」&nbsp;<br>&nbsp;　於是世尊即說偈言：&nbsp;<br>&nbsp;「我如象鬥，　　不恐中箭，　　常以誠信，&nbsp;<br>&nbsp;度無戒人。　　譬象調伏，　　可中王乘，&nbsp;<br>&nbsp;調為尊人，　　乃受誠信。」&nbsp;<br>&nbsp;羅雲聞佛懇惻之誨，感激自勵剋骨不忘，&nbsp;<br>&nbsp;精進和柔懷忍如地，識想寂靜得羅漢道。&nbsp;<br>&nbsp;&nbsp;&nbsp;<br>&nbsp;&nbsp;&nbsp;</p>
													
												</div>