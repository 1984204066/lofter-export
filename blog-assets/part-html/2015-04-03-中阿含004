<div class="txtcont">
													
													
													<p> https://www.newsmth.net/nForum/#!article/Buddhist/66345?p=1<br>&nbsp;<br>&nbsp;七法品水喻经第四<br>&nbsp;&nbsp;&nbsp;<br>&nbsp;　　我闻如是。一时。佛游舍卫国。在胜林给孤独园。<br>&nbsp;&nbsp;&nbsp;<br>&nbsp;　　尔时。世尊告诸比丘。我当为汝说七水人。谛听。谛听。善思念之。<br>&nbsp;&nbsp;&nbsp;<br>&nbsp;　　时。诸比丘受教而听。<br>&nbsp;&nbsp;&nbsp;<br>&nbsp;　　佛言。云何为七。或有一人常卧水中。或复有人出水还没。或复有人出水而住。或<br>&nbsp;复有人出水而住。住已而观。或复有人出水而住。住已而观。观已而渡。或复有人出水<br>&nbsp;而住。住已而观。观已而渡。渡已至彼岸。或复有人出水而住。住已而观。观已而渡。<br>&nbsp;渡已至彼岸。至彼岸已。谓住岸人。如是。我当复为汝说七水喻人。谛听。谛听。善思<br>&nbsp;念之。<br>&nbsp;&nbsp;&nbsp;<br>&nbsp;　　时。诸比丘受教而听。<br>&nbsp;&nbsp;&nbsp;<br>&nbsp;　　佛言。云何为七。或有人常卧。或复有人出已还没。或复有人出已而住。或复有人<br>&nbsp;出已而住。住已而观。或复有人出已而住。住已而观。观已而渡。或复有人出已而住。<br>&nbsp;住已而观。观已而渡。渡已至彼岸。或复有人出已而住。住已而观。观已而渡。渡已至<br>&nbsp;彼岸。至彼岸已。谓住岸梵志。此七水喻人。我略说也。如上说。如上施设。汝知何义<br>&nbsp;。何所分别。有何因缘。<br>&nbsp;&nbsp;&nbsp;<br>&nbsp;　　时。诸比丘白世尊曰。世尊为法本。世尊为法主。法由世尊。唯愿说之。我等闻已<br>&nbsp;。得广知义。<br>&nbsp;&nbsp;&nbsp;<br>&nbsp;　　佛便告曰。汝等谛听。善思念之。我当为汝分别其义。<br>&nbsp;&nbsp;&nbsp;<br>&nbsp;　　时。诸比丘受教而听。<br>&nbsp;&nbsp;&nbsp;<br>&nbsp;　　佛言。云何有人常卧。谓或有人为不善法之所覆盖。染污所染。受恶法报。造生死<br>&nbsp;本。是谓有人常卧。犹人没溺。卧于水中。我说彼人亦复如是。是谓初水喻人。世间谛<br>&nbsp;如有也。<br>&nbsp;&nbsp;&nbsp;<br>&nbsp;　　云何有人出已还没。谓人既出。得信善法。持戒、布施、多闻、智慧。修习善法。<br>&nbsp;彼于后时失信不固。失持戒、布施、多闻、智慧而不坚固。是谓有人出已还没。犹人溺<br>&nbsp;水。既出还没。我说彼人亦复如是。是谓第二水喻人。世间谛如有也。<br>&nbsp;&nbsp;&nbsp;<br>&nbsp;　　云何有人出已而住。谓人既出。得信善法。持戒、布施、多闻、智慧。修习善法。<br>&nbsp;彼于后时信固不失。持戒、布施、多闻、智慧。坚固不失。是谓有人出已而住。犹人溺<br>&nbsp;水。出已而住。我说彼人亦复如是。是谓第三水喻人。世间谛如有也。<br>&nbsp;&nbsp;&nbsp;<br>&nbsp;　　云何有人出已而住。住已而观。谓人既出。得信善法。持戒、布施、多闻、智慧。<br>&nbsp;修习善法。彼于后时信固不失。持戒、布施、多闻、智慧。坚固不失。住善法中。知苦<br>&nbsp;如真。知苦习、知苦灭、知苦灭道如真。彼如是知、如是见。三结便尽。谓身见、戒取<br>&nbsp;、疑。三结已尽。得须陀洹。不堕恶法。定趣正觉。极受七有。天上、人间七往来已。<br>&nbsp;便得苦际。是谓有人出已而住。住已而观。犹人溺水。出已而住。住已而观。我说彼人<br>&nbsp;亦复如是。是谓第四水喻人。世间谛如有也。<br>&nbsp;&nbsp;&nbsp;<br>&nbsp;　　云何有人出已而住。住已而观。观已而渡。谓人既出。得信善法。持戒、布施、多<br>&nbsp;闻、智慧。修习善法。彼于后时信固不失。持戒。布施、多闻、智慧。坚固不失。住善<br>&nbsp;法中。知苦如真。知苦习、知苦灭、知苦灭道如真。如是知、如是见。三结便尽。谓身<br>&nbsp;见、戒取、疑。三结已尽。淫、怒、痴薄。得一往来天上、人间。一往来已。便得苦际<br>&nbsp;。是谓有人出已而住。住已而观。观已而渡。犹人溺水。出已而住。住已而观。观已而<br>&nbsp;渡。我说彼人亦复如是。是谓第五水喻人。世间谛如有也。<br>&nbsp;&nbsp;&nbsp;<br>&nbsp;　　云何有人出已而住。住已而观。观已而渡。渡已至彼岸。谓人既出。得信善法。持<br>&nbsp;戒、布施、多闻、智慧。修习善法。彼于后时信固不失。持戒、布施、多闻、智慧。坚<br>&nbsp;固不失。住善法中。知苦如真。知苦习、知苦灭、知苦灭道如真。如是知、如是见。五<br>&nbsp;下分结尽。谓贪欲、嗔恚、身见、戒取、疑。五下分结尽已。生于彼间。便般涅槃。得<br>&nbsp;不退法。不还此世。是谓有人出已而住。住已而观。观已而渡。渡已至彼岸。犹人溺水<br>&nbsp;。出已而住。住已而观。观已而渡。渡已至彼岸。我说彼人亦复如是。是谓第六水喻人<br>&nbsp;。世间谛如有也。<br>&nbsp;&nbsp;&nbsp;<br>&nbsp;　　云何有人出已而住。住已而观。观已而渡。渡已至彼岸。至彼岸已。谓住岸梵志。<br>&nbsp;谓人既出。得信善法。持戒、布施、多闻、智慧。修习善法。彼于后时信固不失。持戒<br>&nbsp;、布施、多闻、智慧。坚固不失。住善法中。知苦如真。知苦习、知苦灭、知苦灭道如<br>&nbsp;真。如是知、如是见。欲漏心解脱。有漏、无明漏心解脱。解脱已。便知解脱。生已尽<br>&nbsp;。梵行已立。所作已办。不更受有。知如真。是谓有人出已而住。住已而观。观已而渡<br>&nbsp;。渡已至彼岸。至彼岸已。谓住岸梵志。犹人溺水。出已而住。住已而观。观已而渡。<br>&nbsp;渡已至彼岸。至彼岸已。谓住岸人。我说彼人亦复如是。是谓第七水喻人。世间谛如有<br>&nbsp;也。我向所言。当为汝说七水人者。因此故说。<br>&nbsp;&nbsp;&nbsp;<br>&nbsp;　　佛说如是。彼诸比丘闻佛所说。欢喜奉行。&nbsp;&nbsp;<br>&nbsp;&nbsp;&nbsp;<br>&nbsp;--<br>&nbsp;&nbsp;<br></p>
													
												</div>