<div class="txtcont">
													
													
													<p> https://www.newsmth.net/nForum/#!article/Buddhist/65810<br>&nbsp;<br>&nbsp;<br>&nbsp;七法品昼度树经第二<br>&nbsp;&nbsp;&nbsp;<br>&nbsp;　　我闻如是。一时。佛游舍卫国。在胜林给孤独园。<br>&nbsp;&nbsp;&nbsp;<br>&nbsp;　　尔时。世尊告诸比丘。若三十三天昼度树叶萎黄。是时。三十三天悦乐欢喜。昼度<br>&nbsp;树叶不久当落。复次。三十三天昼度树叶已落。是时。三十三天悦乐欢喜。昼度树叶不<br>&nbsp;久当还生。复次。三十三天昼度树叶已还生。是时。三十三天悦乐欢喜。昼度树不久当<br>&nbsp;生网。复次。三十三天昼度树已生网。是时。三十三天悦乐欢喜。昼度树不久当生如鸟<br>&nbsp;喙。复次。三十三天昼度树已生如鸟喙。是时。三十三天悦乐欢喜。昼度树不久当开如<br>&nbsp;钵。复次。三十三天昼度树已开如钵。是时。三十三天悦乐欢喜。昼度树不久当尽敷开<br>&nbsp;。若昼度树已尽敷开。光所照。色所映。香所熏。周百由延。是时。三十三天于中夏四<br>&nbsp;月。以天五欲功德具足而自娱乐。是谓三十三天于昼度树下集会娱乐也。<br>&nbsp;&nbsp;&nbsp;<br>&nbsp;　　如是义。圣弟子亦复尔。思念出家。是时圣弟子名为叶黄。犹三十三天昼度树叶萎<br>&nbsp;黄也。复次。圣弟子剃除须发。着袈裟衣。至信、舍家、无家、学道。是时圣弟子名为<br>&nbsp;叶落。犹三十三天昼度树叶落也。复次。圣弟子离欲、离恶不善之法。有觉、有观。离<br>&nbsp;生喜、乐。得初禅成就游。是时。圣弟子名叶还生。犹三十三天昼度树叶还生也。复次<br>&nbsp;。圣弟子觉、观已息。内静、一心。无觉、无观。定生喜、乐。得第二禅成就游。是时<br>&nbsp;。圣弟子名为生网。犹三十三天昼度树生网也。复次。圣弟子离于喜欲。舍无求游。正<br>&nbsp;念正智而身觉乐。谓圣所说、圣所舍、念、乐住、空。得第三禅成就游。是时。圣弟子<br>&nbsp;名生如鸟喙。犹三十三天昼度树如鸟喙也。复次。圣弟子乐灭、苦灭。喜、忧本已灭。<br>&nbsp;不苦不乐、舍、念、清净。得第四禅成就游。是时。圣弟子名生如钵。犹三十三天昼度<br>&nbsp;树如钵也。<br>&nbsp;&nbsp;&nbsp;<br>&nbsp;　　复次。圣弟子诸漏已尽。心解脱、慧解脱。于现法中自知自觉。自作证成就游。生<br>&nbsp;已尽。梵行已立。所作已办。不更受有。知如真。是时。圣弟子名尽敷开。犹三十三天<br>&nbsp;昼度树尽敷开也。彼为漏尽阿罗诃比丘。三十三天集在善法正殿。咨嗟称叹。某尊弟子<br>&nbsp;于某村邑剃除须发。着袈裟衣。至信、舍家、无家、学道。诸漏已尽。心解脱、慧解脱<br>&nbsp;。于现法中自知自觉。自作证成就游。生已尽。梵行已立。所作已办。不更受有。知如<br>&nbsp;真。是谓漏尽阿罗诃共集会也。如三十三天昼度树下共集会也。<br>&nbsp;&nbsp;&nbsp;<br>&nbsp;　　佛说如是。彼诸比丘闻佛所说。欢喜奉行<br>&nbsp;<br>&nbsp;发信人: baling (巴陵--豪负义气，最能误人),&nbsp;信区: Buddhist<br>&nbsp;标&nbsp;&nbsp;题: Re:&nbsp;《中阿含》002<br>&nbsp;发信站:&nbsp;水木社区&nbsp;(Fri Mar 13 00:10:55 2015),&nbsp;站内<br>&nbsp;&nbsp;&nbsp;<br>&nbsp;&nbsp;&nbsp;<br>&nbsp;已阅。<br>&nbsp;&nbsp;&nbsp;<br>&nbsp;此篇世尊用三十三天的昼度树的树叶凋谢、重生、结网等状态，比喻一个弟子从出家一直到修行成为漏尽罗汉的过程。比喻比较形象，语言比较浅易。更重要的是，这实际上描述了每个阶段的修行次第，把需要做的事情和取得的成果都叙述了一遍。<br>&nbsp;&nbsp;&nbsp;<br>&nbsp;搜了一下“昼度树”，是这样一种树：<br>&nbsp;何故名为昼度树。此树有神。名曰漫陀。常作伎乐以自娱乐。故名昼度。又彼大树枝条四布。花叶繁茂如大宝云。故名昼度。<br>&nbsp;&nbsp;&nbsp;<br>&nbsp;大乘高僧的名词翻译有所区别：<br>&nbsp;《慧苑音义》曰：“波利质多罗，此云香遍树。谓此树根茎枝叶华实皆能遍熏忉利天宫。”又曰：“波利，此曰遍也，亦曰周匝；质多罗，云间错庄严也。言此树众杂色花周匝严饰，或云圆妙庄严也。”《华严探玄记》曰：“谓此树枝叶实一切皆香，故立此名。”<br>&nbsp;&nbsp;<br></p>
													
												</div>